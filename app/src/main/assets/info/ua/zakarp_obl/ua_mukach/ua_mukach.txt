За́мок Пала́нок (Мука́чівський за́мок) — замок у закарпатському місті Мукачево. 
Унікальний зразок середньовічної фортифікаційної архітектури, з поєднанням різних стилів.
У південно-західній частині Мукачева стоїть Мукачівський замок, одна з найцінніших історичних і воєнно-архітектурних пам'яток Закарпаття XIV—XVII століть. 
Замок побудований на горі вулканічного походження заввишки 68 м і займає площу 13 930 кв. м. 

Точна дата заснування замку невідома, але в документах, які датуються XI століттям, він уже згадується.
З 1396 по 1414 року замком володів Подільський князь Федір Корятович. 
Він значно розбудував і укріпив замок, перетворив його на свою резиденцію. Тоді ж у скелястій горі був вирубаний 85 метровий колодязь. 
Протягом XV—XVI століть замок побував у руках багатьох володарів, які його розбудовували та укріплювали. У цей час в оборонній системі замку було 14 веж, а у верхній частині був великий палац.
1567 Мукачівський замок взяв в облогу Лазарус фон Швенді.

Мукачівський замок належав графу Миколаю Естергазі, який отримав його через одруження з Урсулою Дерсффі. 
В 1622 за умовами Микульської угоди Мукачівський замок перейшов у володіння Габора Бетлена. Семигородський князь Юрій I Ракоці (Рагоцький) внаслідок війни, 
розпочатої з угорською родиною Естергазі, відвоював Мукачівський замок, який з того часу перебував у володінні родини Ракоці (Рагоцьких).
В 1633 р. Мукачівській замок придбав Трансільванський князь Юрій І Ракоці з правом успадкування. 
Князі династії Ракоці перетворили замок у столицю свого князівства і володіли ним до 1711 року. 
Після смерті Юрія І Ракоці в 1648 р. його дружина Жужана Лорантфі продовжує реконструкцію замку і споруджує ще дві тераси — Середню і Нижню, 
а також зовнішнє оборонне кільце. В 1649 р. в замку побували посланці гетьмана Богдана Хмельницького, які вели переговори з Юрієм II Ракоці про спільні дії проти Польщі.

З 1685 по 1688 р. замок переживає одну з найбільших облог, яку здійснили війська Австрійського імператора. 
Керувала обороною замку вдова князя Ференца І Ракоці Ілона Зріні. Після захоплення замку австрійці його реконструювали, 
що зробило його найсильнішою фортецею на сході Австрійської імперії.
Фортеця мала потрійний захист, і в останьому (третьому) розташовувався замок. В замку були також глибокі підвали в скелях, 
куди могло сховатися населення. Внизу біля гори розкинулась Паланка, тобто містечко, оточене палями та ровом з водою, завглибшки до 12 стоп. 
Навколо рову було болото. На території замку був зроблений критий вибитий в скелі колодязь, який виходив до водяного рову. 
Теодор Корятович за дозволом угорських королів Карла та Людовика бл. 1350 року вибудував тут великими зусилями замок.
З 1703 по 1711 р. замок стає оплотом національно-визвольної війни угорського та всіх інших народів, що населяли цей край, проти австрійського гніту. 
Очолив війну син Ілони Зріні Ференц II Ракоці.

Після поразки визвольної війни замок поступово втрачає своє стратегічне значення. 
У 1782 р. тут відкривається політична в'язниця Австрійської монархії, в якій протягом більш ніж 100 років перебувало понад 20 тисяч в'язнів. 
У липні 1847 року замок-в'язницю відвідав видатний угорський поет Шандор Петефі. У 1896 р. в'язниця в замку була ліквідована в честь тисячоліття
 приходу угрів у Європу, але фактично в'язниця продовжувала функціонувати до 1903 року. Найвідомішим в'язнем фортеці був російський революціонер Бакунін. 
У 1897 році Паланок викупило міністерство юстиції Австро-Угорщини. Замок поступово приходив у занепад та руйнувався.
У період Чехословацької республіки (1919—1938 роки) в замку були розташовані військові частини. 
Під час Другої Світової війни замок займають угорські війська. Після визволення у 1944 році та приєдання Закарпаття до Радянської України 
в замку містилось профтехучилище.
Нині в Мукачівському замку розміщений історичний музей.