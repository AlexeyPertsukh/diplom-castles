Більшість збережених стін були зведені у ХVІ ст. на місці більш давніх.
Товщина замкових мурів сягала 3,5-4 метрів. Споруда багаторазово руйнувалась та перебудовувалась...

Заснували замок у 1379 р. литовські феодали Бучацькі.
Замок зведено на місці давнього городища XIII ст. На  початку ХVII ст., після переходу Бучача у володіння Потоцькими, замок був значно розбудований.
Можна стверджувати, що у плані він був овальної форми, з високими мурами в два яруси і 5-ма крутими вежами (тепер залишилися руїни однієї з них у південно-західній частині).

У 1676 році замок зайняли турки, зруйнували оборонні мури і вежі майже до половини.
На початку XIX ст. власники замку дозволили міщанам розбирати замкові мури і вежі на будівельні матеріали.
Після Першої і Другої світових воєн фортечне каміння використовували для зведення приватних будівель, що призвело до руйнації замку.
Пам'ятка відбиває важливий період у розвитку оборонної архітектури Поділля.