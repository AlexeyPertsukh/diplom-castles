Бердичівський замок  — замок, заснований наприкінці 16 століття (фундатор - Януш Тишкевич).
Власник міста розпочав побудову замку наприкінці 16 ст.

У 1630р. - подарував його католицькому ордену босих кармелітів, (ті мали заборону на право носити шкіряне взуття, звідси «босі»).
Замок перетворився на оборонний (кляштор) з військовим гарнізоном і кількома гарматами.
В червені-липні 1648 р. вояки Максима Кривоноса захопили місто, зруйнувавши замок і монастир.

За Андрусівським перемир'ям 1667 р. Бердичів відійшов до складу Польщі. Права на замок заявили нащадки Тишкевича і кармеліти.
Перемогу отримали кармеліти у 1717 р.
Вони й відбудували в камені у 1739—1754 р.р. в стилі бароко замок і величний костел, що був найбільшим орденським на теренах України.
З 1793 р., після Третього розділу Польщі і втрати нею державності, місто і замок знаходяться у складі Російської імперії.
Місто було значним торговельним центом з правом проведення 10 ярмарків на рік.
В роки 2-ї світової війни замок і монастир зазнали пошкоджень.
Відреставровані і передані під культурно-освітні заклади в повоєнні роки. Костел реставровано.
На базі колишнього замку і монастиря утворено Бердичівский історико-культурний заповідник.