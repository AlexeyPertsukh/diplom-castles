Кам'янець-Подільська фортеця - фортеця в місті Кам'янець-Подільський (Хмельницька область). 
Одне з семи чудес України, є Національним історико-архітектурним заповідником, занесена до Списку пам‘ятників світової культури спадщини ЮНЕСКО.
Фортеця складається з двох частин: Старої фортеці (Старого замку), що захищала підхід до перешийку між півостровом, на якому розміщувалася найдавніша частина 
Кам'янця-Подільського - Старе місто, та «материком» і Нової фортеці (Нового замку), 
яка прикривала Стару фортецю з боку поля.

Існує проблема датування побудови фортеці - наразі не викликає заперечень 
існування фортеці в період Київської Русі, ідея про дако-римські першопочатки замку ще потребує вивчення.

На підставі археологічних даних відомо, що на території сучасної фортеці в IX–XII ст. 
існував дитинець із земляним валом і дерев‘яною стіною, що захищав давньослов‘янське поселення Галицько-Волинського князівства. 
Дерев‘яні укріплення були замінені на кам‘яні після пожежі на рубежі XII-XIII ст. 
А вже в 1240 році орди Батия, розбивши стіни, увірвалися в місто і знищили його жителів, більш ніж на сторіччя Кам‘янець перейшов під владу монголо-татар.
Після поразки татар при Синіх Водах у 1363 році від війська великого князя Литовського Ольгерда, фортеця була передана у володіння племінникам князя. 
За правління литовських князів (1363-1430) фортеця переживає своє відродження і починає набувати свій неповторний вигляд завдяки пожертвам 
як дрібних шляхтичів і купців, так і римських пап, які надсилали Кам‘янцю "милостиню святого Петра".

Внаслідок чвар між спадкоємцями після смерті Вітовта, на тривалий час Кам‘янець переходить у володіння Речі Посполитої (1434-1793), з невеликим 
тимчасовим проміжком входження до складу Османської імперії (1672-1699). 
У цей період фортеця набуває величезне стратегічне значення, стаючи центром польського воєводства і набуваючи статус королівського міста. 
У період польського панування замок набуває свого закінченого вигляду завдяки численним модернізаціям, головною з яких була перебудова замку в 1621 році під керівництвом інженера Теофіла Шомберга для пристосування його до артилерійської оборони.

Під час турецько-польської війни (1672-1676) 25 серпня 1672 року після нетривалої облоги турки прийняли почесну капітуляцію Кам‘янця. 
Через 27 років Туреччина змушена була повернути Кам‘янець Польщі згідно Карловицького мирного договору. З цього моменту фортеця втратила 
своє ключове релігійне значення для християнства, проте польська влада продовжувала підтримувати її в бойовій готовності, асигнуючи кошти на її реконструкцію.
У 1793 році Кам‘янець-Подільський офіційно було приєднано до Російської імперії, а в 1795 році він став центром Подільської губернії. 

Після закінчення російсько-турецької війни (1809-1812), коли кордони Росії значно розширилися на південь,
Кам‘янець-Подільська фортеця втратила своє оборонне значення і виступала в якості виправного закладу.
Перша світова війна знову нагадала фортеці про її військове призначення - в Кам‘янці знаходився штаб Південно-Західного фронту Росії. 
Під час Громадянської війни (1917-1923) у Кам‘янці багаторазово змінювалася влада: українські націоналістичні, більшовицькі, 
німецько-австрійські війська змінювали один одного. На нетривалий термін (лютий 1919-листопад 1920) 
Кам‘янець-Подільський навіть став столицею України після того, як Директорія й уряд УНР капітулювали з Києва.

Завдяки неприступності, створеної спільним зусиллями людини і природи, за Кам‘янець-Подільської фортецею з середньовіччя закріпилася репутація
"побудованої рукою Бога". Природа подарувала фортеці високі прямовисні береги і широке русло Смотрича (завширшки до 250 м), 
а людина спорудила високі стіни з амбразурами і обладнала їх потужними знаряддями (10 гармат і 1 тарасниця).
Центральна частина фортеці, Старий замок, складає замкнутий неправильний чотирикутник кріпосних стін площею 1,5 га з вежами по периметру.
З півдня (ліворуч від входу в замок) бастіон захищають: Папська вежа, вежа Ковпак, Тенчинська вежа, Ляська (Біла) вежа. 
З  заходу (прямо від входу в замок) за оборону фортеці відповідають: Денна вежа, Нова вежа, Західна вежа. 
З півночі (праворуч від входу в замок) підступи до фортеці захищають: Чорна (Нова Східна), Лянцкоронська, Комендантська, Рожанка, Водна вежі.
http://uateka.com